page_number=192, index= - Brunkol ... 
än eremiter, än stråtröfvare bott i kulor, ingräfda i åsen. Någonstädes på åsen låg Sankt Jörans hospital för spetälska personer, hvilka icke fingo bo i närheten af människoboningar eller allfarsvägar. Namnet påminner om marsken Johan von Brunkow, hvilken här afrättades år 1319. Det mest lysande minne, som anknyter sig vid Brunkeberg, är det stora slag, som på åsen och vid dess sidor 1471 utkämpades mellan svenskarna under Sten Sture d. ä. och konung Kristian I med hans anhängare. Åsen sänktes under tidernas lopp och bebyggdes. 1884-86 byggdes genom densamma, under David Bagares gata och Tunnelgatan, af kapten Knut Lindmark en för gångtrafik afsedd tunnel, 231 m. lång, 4 m. bred och 3,9 m. hög. Sedan 20 år förflutit efter tunnelns öppnande för allmän trafik, eger staden rätt att inlösa densamma efter värdering, som icke får öfverstiga ursprungliga anläggningskostnaden, och efter 50 år från samma tid får staden kostnadsfritt eganderätt till tunneln med tillbehör. Tunneln trafikeras af något mer än l mill. pers. om året. Hs Hd. 
Det ofvannämnda slaget på Brunkeberg stod 10 okt. 1471. Kristian I af Danmark hade med en armé af 5,000 man lagt sig utanför Stockholm för att med vapenmakt tilltvinga sig tronen i Sverige. Men mot honom samlade riksföreståndaren Sten Sture d. ä. en ansenlig bondehär och anryckte från norr. Danskarnas hufvudmassa hade förskansat sig på berget, och en mindre afdelning hade fattat posto väster därom, i närheten af Klara kloster. En träbro öfver en af Näckströmmen genomfluten sumptrakt öster om åsen underhöll deras förbindelse med Käpplinge-(nuv. Blasie-)holmen, där deras flotta låg för ankar. Riksföreståndaren delade sin här i en mindre styrka (dalkarlar), som under Nils Sture gjorde en kringgående rörelse för att ifrån B:s östra sluttning anfalla danskarna, samt en större, med hvilken han själf stormade uppför den västra sluttningen. Detta angrepp understöddes af ett utfall från staden mot B:s södra sida, där fiendens förskansningar stuckos i brand. Sten Stures första stormning afslogs, en andra likaså. Han vände sig då mot kåren vid klostret. För att undsätta denna kår strömmade danskarna ned från höjden, men de nödgades efter en mördande strid draga sig tillbaka uppför berget, och därefter stormade svenskarna detta för tredje gången, nu äfven från öster, sedan dalkarlarna fullbordat sin flankrörelse. Danskarna öfverväldigades och skyndade till sina skepp; men en massa af dem drunknade i Näckströmmen, emedan bron, som till en del förstörts af Stockholms borgare, brast under de flyende. De förlorade omkr. 2,000 man i döda, sårade och fångna. Slaget vid B., då Sveriges själfständighet räddades för en längre tid, är ett af våra mest ärofulla och betydelserika minnen och firades senast 1871 med stora högtidligheter. 
<b>Brunkol</b>, <i>petrogr</i>., en hufvudsakligen inom tertiärsystemet såsom lager och stockformade partier förekommande, brun till brunsvart massa, som i medeltal håller 50-70 % kol, 3-7 % väte och 14-35 % syre och kväfve. Dels hafva brunkolen tämligen fast och tät konsistens, dels äro de luckra och jordartade; ofta förekomma däri partier, som halva den ursprungliga trädstrukturen väl bibehållen (egentlig <i>lignit</i>). Till skillnad från stenkol (de s. k. svartkolcn), som tillhöra äldre formationer eller system, gifva brunkolen brunt streck och pulver samt brunfärga kalilut. De äro lätt antändliga och brinna med starkt sotande låga. Brunkolslagrens mäktighet är vanligen några meter, men uppgår stundom, i följd af lokala ansvällningar, till flera tiotal meter. Brunkolsaflagringar förekomma inom nordtyska slättlandet, i Thüringen, Böhmen, Schlesien, Posen och Polen, vid nordsidan af bajerska alperna och i nordliga Steiermark, i Devonshire, på Färöarna, på Island och i Nord-Amerika. De brytas hufvudsakligen för användning som bränsle. E. E. 
<b>Brunkow</b> (Brunke), Johan von, drots, son till Verner von B., hvilken under Magnus Ladulås inkom hit från Tyskland och blef denne konungs råd. B. steg högt i ynnest och inflytande hos konung Birger Magnusson. 1313 var han riddare och medlem af rådet samt blef 1316 drottsete. Det må lämnas därhän huruvida B. verkligen, såsom de ingalunda oväldiga krönikorna uppgifva, var upphofsman till "Nyköpings gästabud", eller det lömska forsåt, som konung Birger 1317 ställde för sina bröder - redan det att han var främling och därtill gunstling var ju en anledning till att han skulle misstänkas -, men säkert är, att B. i allmänhet starkt inverkade på den lättledde konungen, liksom han var en af dennes trognaste och verksammaste vänner i nöden. Under försöket att från Gottland undsätta Stegeborgs fäste, som Birgers son Magnus försvarade mot de döde hertigarnas anhängare, blef B. efter en skarp strid tillfångatagen, af sina fiender dömd till döden och 1319 afrättad på den då vid (nu i) Stockholm belägna höjd, som efter honom sedan fick namnet Brunkeberg. I sitt vapen förde han en bjälke.             J. Th. W. 
<b>Brunkrut</b>, Chokoladkrut, kallas efter sin färg en afart af svartkrutet, hvars kol är framställdt af vid mycket låg temperatur förkolad halm. Brunkrutet användes hufvudsakligen som krut för grolva kanoner. E. S-m. 
<b>Brunktoftelund</b>.   Se Bunketoftelund. 
<b>Brunkulla</b>, <i>bot</i>.   Se Nigritella. 
<b>Brunkål</b>, <i>bot</i>.   Se Brassica. 
<b>Brunn</b>. 1. <i>Tekn</i>. Ett för uppsamling af grundvatten nedsänkt rör eller schakt. Rörbrunnar l. "borrbrunnar" äro lämpligast för större djup eller där grunden består af groft grus, schaktbrunnar för finare sand eller uppsamling af större vattenmängder. Brunnen kan hafva täta eller perforerade väggar; i förra fallet inströmmar vattnet endast från bottnen, i det senare äfven från sidorna. Större brunnar sammanfogas af murverk eller järnringar, som sänkas genom belastning och muddring. Inom bebyggda områden är grunden ofta förorenad, hvarför rent vatten kan erhållas endast från större djup genom rörbrunnar. De sistnämnda äfvensom sänkbrunnar af järn erbjuda för öfrigt alltid större säkerhet mot förorening än gräfda och murade brunnar. En brunn, hvars vatten användes på platsen till tvätt och dylikt, bör alltid omgifvas med en upphöjning, från hvilken vattnet af rinner, och helst bör pumpen placeras på något afstånd från brunnen, som upptill igenmuras kring sugröret. Mången tyfus- eller koleraepidemi har blifvit spridd från en brunn, som förorenats genom smutsigt tvättvattens nedträngande från jordytan. Brunnens vattenmängd beror af dess storlek, af vattenytans sänkning samt det vattenförande lagrets beskaffenhet. Mest gifvande äro brunnar i groft grus eller  
page_number=193, index= - Brunkol ... 
förklyftadt kalkberg. Nordenskiölds bekanta försök hafva emellertid visat, att äfven i urberg (granit och gnejs) förekomma sprickor, genom hvilka grundvatten cirkulerar. Åtskilliga på hans initiativ utförda "bergbrunnar", bestående af med diamant borrade hål, hafva lämnat öfverraskande goda resultat, men i allmänhet är deras kapacitet obetydlig. En bergbrunn bör enligt Nordenskiölds åsikt nedgå till den "geotermiska gränsen", omkr. 30 m. under jordytan. Se vidare Artesisk brunn och Vattenledning. J. G. B. 
2.   <i>Med</i>.   Se Brunnsdrickning  och Hälsobrunn. 
3.   <i>Estet</i>.   Se Springbrunn. 
4.   <i>Skpsb</i>.   Den i åtskilliga propcllerfartygs akterskopp   öfver   propellern   befintliga öppning,   genom och i hvilken   propellern upphissas,   när   man   vill framdrifva fartyget endast med segel.  Den propeller, som inrättas för att kunna lyftas i brunn, får endast två blad.   Den hänger i en ram, hvilken hålles på sitt ställe af styrrännor, fästa vid propellerstäfvens akterkant och rorstäfvens förkant. När fartyget är byggdt "kopparfast", äro både propellern, propellerramen. styrrännorna och alla därtill hörande mindre delar af metall. J. G. K* 
Brunn kallas äfven en på segelbåtar befintlig fördjupning i däcket invid rorkulten, afsedd som plats för rorsmannen. B. R. 
<b>Brunn</b>, socken i Älfsborgs län, Redväcs härad. 2,785 har. 600 inv. (1903). Annex till Ulricehamns stadsförsamling, Skara stift, Redvägs kontrakt. 
<b>Brunn</b>, Heinrich von, tysk arkeolog, f. 1822, d. 1894, vistades 1843-53 och 1856-65 i Rom, den senare perioden såsom sekreterare vid arkeologiska institutet. 1865 kallades han till professor i arkeologi i München, där han 1867 jämväl blef konservator vid konungens vas-samling och 1888 direktör vid glyptoteket. - B. är inom den klassiska arkeologien grundläggare af den moderna riktning, som i en ingående stilistisk analys af konstverken söker utgångspunkten för bestämmandet af deras ideella innebörd och historiska plats. Fin uppfattning, skärpa i metoden och klart framställningssätt utmärka B:s arbeten. De förnämsta äro <i>Geschichte der griechischen künstler</i> (2 bd, 1853-59; 2:a uppl. 1889), <i>Beschreibung der glyptothek zu München</i> (5:e uppl. 1887), <i>I rilievi delle urne etrusche</i> (<i>I. Ciclo troico</i>, 1870), <i>Denkmäler griechischcr und römischer sculptur</i> (1886 ff.), <i>Griechische kunstgcschichte</i> (2 bd, 1893-97; ofullb.) och <i>Griechische götterideale, in ihren formen erläutert</i> (1893). 
<b>Brun-nacke</b>, det bland skyttar brukliga namnet på bläs-and. 
<b>Brunnby</b>, socken i Malmöhus län, Luggude härad. 3,829 har. 3,313 inv. (1903). B. utgör ett regalt pastorat i Lunds stift, Luggude kontrakt. Inom denna socken ligger hufvudgården till Krapperup. 
<b>Brunnbäcks färja</b>.   Se Brunbäcks färja. 
<b>Brunneby</b>, socken i Östergötlands län, Bobergs härad. 4,259 har. 1,180 inv. (1903). Annex till Klockrike, Linköpings stift, Gullbergs och Bobergs kontrakt. 
<b>Brunnen</b>, by i schweiziska kantonen Schwyz, nära Muotas mynning i Viervaldstättersjön och vid S:t Gotthards-banan. 440 m. ö. h. 1,530 inv. Stor hamn. Till följd af sitt härliga läge mycket besökt af turister. Kantonerna Schwyz, Uri och Unterwalden förnyade där 9 dec. 1315 (tre dagar efter slaget vid Morgarten) det förbund, som är grundvalen för det schweiziska edsförbundet. I grannskapet ligga flera kurorter. 
<b>Brunner</b>, Karl Emanuel, schweizisk kemist, f. 1796, var först apotekare i Bern och sedan professor i kemi och farmaci därstädes. Han är förnämligast bekant genom sina eudiometriska försök, d. v. s. undersökningar af beståndsdelarnas mängd i en gasblandning, samt genom sin metod att bestämma vattengasens mängd i luften (se Aspirator). Dödsår obekant. R. R.* 
<b>Brunner</b>, Sebastian, österrikisk katolsk predikant och skriftställare, f. 1814 i Wien, d. 1893 i Währing utanför Wien, prästvigdes 1838 och användes 1843-48 af Metternich som referent för de österrikiske diplomaternas rapporter om tidens religiösa och sociala rörelser. Sedan tjänstgjorde han en tid (från 1853) som universitetspredikant i Wien, blef 1865 apostolisk protonotarie och påflig huskaplan samt utnämndes 1875 till furstbiskopligt konsistorialråd i Wien. 1848-65 utgaf han "Wiener katholische kirchenzeitung". B:s många skrifter utgöras förnämligast af våldsamt ultramontana, ofta i fanatisk ton och ytterligt grofkornig stil hållna anfall på den modernt liberala åskådningen, framför allt sådan den framträdde i den judiska pressliberalismen i WTien samt hos skriftställare sådana som Strauss, Renan och Darwin, hvarjämte äfven Goethe, Schiller, Börne, Heine m. fl. utsattes för hans smädeskrifter. Han har till följd af sin burleska humor jämförts än med kapucinen Abraham a Santa Clara, än med Thomas Murner. Bland hans arbeten märkas lärodikten <i>Die welt ein epos</i> (1844), en ursinnig, förkättring af filosofien, hans mot samtidens politiska, litterära och religiösa förhållanden riktade <i>Der nebeljungen lied</i> (1845, 4:e uppl. 1891), <i>Der atheist Renan und sein evangelium</i> (1865), <i>Zwei buschmänner</i> (1891), flera resebeskrifningar, historiska och konsthistoriska arbeten (bl. a. <i>Die kunstgenossen der klosterzelle</i> 1863). Hans <i>Gcsammelte erzählungen und poetische schriften</i> utkommo i 18 bd 1863-77 (ny uppl. från 1890). Jfr Scheicher, "Seb. Brunner, ein lebensbild" (1888). 
<b>Brunner</b>, Moritz, ritter von B., österrikisk fästningsingenjör och militärskriftställare, f. 1839, blef löjtnant vid österrikiska genitrupperna 1859, kapten i generalstaben 1870, major 1883 och öfverstelöjtnant 1887, var generaldirektör i Trebinje 1886-89 och i Przemysl 1889-93, blef öfverste 1893 och generalmajor 1895 samt fältmarskalklöjtnant 1899. B., som var redaktör för Streffleurs militärtidskrift 1870-86 och lärare vid tekniska militärakademien 1879-86, är en framstående militärskriftställare och har bl. a. vid Przemysl visat sig vara en utmärkt fästningsbyggare. Hans många, hufvudsakligen för undervisningsändamål afsedda skrifter visa en tidsenlig uppfattning af befästningskonstens uppgift och ett riktigt omdöme om alltför vidtgående ändringsförslag, hvarför hans inflytande sträckt sig långt utom Österrike, i hvilket land han bl. a. infört infanterispaden, minörkompanier och landstormsarbetarafdelningar.    L. W:son M. 
<b>Brunner</b>, Heinrich, österrikisk rättshistoriker, 
page_number=194, index= - Brunkol ... 
f. 1840, blef professor i Lemberg 1868, i Prag 1870,  i Strassburg 1872 och i Berlin 1873. Han har skrifvit en mängd afhandlingar i rättshistoria, bland andra <i>Überblick über die geschichte der französischen, normannischen und englischen rechtsquellen</i> i Holtzendorffs "Encyklopädie der reehtswissenschaft"), det epokgörande arbetet <i>Die entstehung der schwurgerichte</i> (1872) och hans hufvudarbete <i>Deutsche rechtsgeschichte</i> (2 bd, 1887 och 1892; i Bindings "Handbuch der deutschen rechtswissenschaft"). B. är ledamot af vetenskapsakademierna i Berlin och München samt bär gcheime justitieråds titel. 
<b>Brunnerska körtlarna</b>, <i>glandulæ brunnerianæ, anat</i>., körtlar, belägna tätt under slemhinnan i tolffingertarmen. Till sin byggnad likna de de körtlar, som ligga i magslemhinnans pylorusdel octi anses ega ungefär samma funktion som dessa (jfr Körtel). J. E. J-n. 
<b>Brunnhem</b>, socken i Skaraborgs län, Gudhems härad. 1,599 har. 328 inv. (1903). Annex till Stenstorp, Skara stift, Falköpings kontrakt. 
<b>Brunnius</b>, Ericus Erici, superintendent, f. 1597 i Stigsjö socken i Ångermanland, d. i Stockholm vid riksdagen 1664, blef 1625 filos. magister i Uppsala, utnämndes 1636 till professor i historia och 1645 till teologie professor därstädes samt blef 1647 superintendent i Göteborg. Såsom stiftsstyresman utmärkte han sig genom varmt intresse för skolväsendet och ifrade för konkordieformelns erkännande som symbolisk skrift. Han förskaffade Göteborg ett nytt skolhus och dess första boktryckeri. B. var gift med en dotter till ärkebiskop Lenæus; hans barn adlades Rosenmarck. 
<b>Brunnow</b>, Philipp, grefve von B., rysk statsman af tysk härkomst, f. 1797 i Dresden," d. 1875 i Darmstadt, inträdde 1818 i rysk tjänst och blef 1840 sändebud i London, där han sökte göra Englands och Rysslands intressen solidariskt förbundna och lyckades afsluta kvadrupelalliansen af 15 juli 1840 angående Muhammed Ali (se Orientaliska frågan). 1852 tog han en verksam del i tillkomsten af det s. k. "Londonprotokollet" om tronföljden i Danmark och hcrtigdömena. Återkallad vid Krimkrigets utbrott 1854, blef B. följande år ryskt sändebud vid förbundsdagen i Frankfurt a. M., och 1856 deltog han såsom Rysslands andre befullmäktigade (jämte grefve Orlov) i fredsslutet i Paris. Därefter var han efter hvartannat sändebud i Berlin (1857-58), London (1858-70), Paris (1870-71) och ånyo från 1871 i London, tills han 1874 tog afsked. Under sin ämbetstid i London deltog han bl. a. i konferenserna om danska frågan 1864, hvarvid han kraftigt, men utan framgång häfdade den danska monarkiens integritet, om Luxemburg 1867 samt om Svarta-hafs-frågan 1871. Sistnämnda år upphöjdes han i grefligt stånd. 
<b>Brunnsdrickning</b>, efter läkarföreskrift ordnadt invärtes bruk af en hälsobrunns vatten, för behandling af någon sjukdom. Brunnsdrickningens historia förlorar sig långt in i den gråa forntiden. Bibeln talar om källorna vid Siloa. I Deccan, Hindostan och Himalaya fanns en mängd undergörande källor, som tidigt voro i bruk. I Hellas kände man svafvelkällorna i Hypate, natrontermerna i Thermopylai, de heta källorna vid Oita, Adepsos på Euboia m. fl. Hippokrates undersöker flera mineralkällor och deras halt af salter samt uppräknar bland dessa järn, silfver, koppar, guld, svafvel, alun, jordharts och nitrum. Men källornas verkan hänföres ej till dessa utan i främsta rummet till "något gudomligt", den mystiska gudamaktens inverkan. Forntidens brunnsdrickning var nämligen helt annorlunda beskaffad än våra dagars. Ett visst samband fanns nog mellan hälsokällan och det medicinska begagnandet, men ännu fastare var förbindelsen mellan den heliga källan samt religiösa föreställningar och bruk. Källorna hade under hednatiden en skyddande makt i det s. k. källrået. Efter kristendomens införande trädde helgonen i dess ställe och förlänade källorna en undergörande förmåga. Man vandrade till källan på vissa bestämda dagar, man offrade åt dess skyddande makt, för att den i gengäld skulle skänka hälsa. Strängt åtskilde man sällan drickningen af det heliga vattnet från tvagningsprocedurerna i detsamma. Det var under denna tid ej medicinen, men vidskepelsen, som bevarade kunskapen om de undergörande källorna. De mineraliska beståndsdelarna i vattnet hade ej någon betydelse. Först genom den kemiska analysen kunde klarhet vinnas öfver mineralkällornas verkningar, och först sedan man lärt känna dessa, kunde man börja att spekulera öfver källornas farmakodynamiska betydelse. Under hela 1600-talet var det vattnet som element, hvilket ansågs vara det verksamma vid denna brunnsdrickning, och hårresande äro i sanning berättelserna om de oerhörda vattenmängder, som förordnades och förtärdes. Hela kroppen skulle utlakas och rensköljas, och därför började också den tidens brunnsdrickning alltid med en grundlig och våldsam purgation. Denna metod återfinnes i de flesta brunnsskriftcr från dessa tider. Konrad Gessner berättar härom 1562 från Baden i Schweiz, Urban Hjärne citerar en del af dessa skrifter och säger själf, att förtärandet af 2-3 kannor på en morgonstund vid Medevi ej var någon ovanlighet. Hvarje glas rymde omkr. 300 gr. Så hade Hjärne sett mineralvattnet brukas i Spa, och så förordnade han äfven vid Medevi. I Aachen började man t. ex. med 900 gr. och steg till 3,000 gr., och därmed höll man på minst 14 dagar. I Medevi stannade man vid 15, 16 eller 17 glas, hvarmed man höll på under 8-14 dagar, allt efter sjukdomens art. "De som af torrvärk, podager och gicht äro betagna, måste dricka så högt de kunna", säger Hjärne. Så begagnades brunnskuren på denna tid vid våra järnkällor. Ännu så sent som 1789 finnes i ett berömdt arbete om Karlsbad af David Becher omtaladt, att den dagliga dosen af det varma sprudelvattnet uppgick till 20 stora glas. Småningom inträdde reaktion häremot. 
Den store systematikern Friedrich Hoffmann i Halle utgaf 1703 sin "metod att undersöka hälsovattnen", och där meddelas analyser af Spa, Selters, Schwalbach, Karlsbad m. fl. Den kemiska analysen låg dock ännu i sin linda, och först i början af 1800-talet fick man genom Berzelius, Liebig, Fresenius m. fl. en säkrare kunskap om hälsokällornas minerala beståndsdelar. En följd af detta blef mineralkällornas indelning i olika klasser: 1) akratotermerna, eller de indifferenta termerna, hvilka uteslutande begagnas till bad; 2) de alkaliska källorna, hvilka hålla kolsyra, kolsyradt natron, koksalt, svafvelsyradt natron, talk m. m.; 3) koksaltvattnen, 
page_number=195, index= - Brunkol ... 
hvilka hålla koksalt och s. k. klorider i växlande mängd; 4) bittervattnen, hvilka hufvudsakligen hålla svafvelsyradt natron och talk i växlande mängd; 5) svafvelvattnen; 6) järnvattnen; och 7) de kalkhaltiga mineralvattnen. I Sverige tillhöra mineralvattnen hufvudsakligast järnvattnens grupp, på ett par ställen finnes koksaltvatten och på ett ställe i Skåne ett alkaliskt natronvatten. Detta beror på den skandinaviska halföns geologiska daning; urberget träder här så snart i dagen, att man ej kan nå betydligare djup och därför ej erhålla vare sig varma eller heta källor, ej heller starkt kolsyrehaltiga sådana. 
Brunnsdrickningen, som naturligen måste rätta sig efter källornas natur, ställer sig vid drickning t. ex. af ett varmt vatten, som Karlsbads, eller ett så mineralbemängdt vatten som Marienbads, helt annorlunda än vid drickning af vattnet i våra järnkällor. Phoebus har sökt uträkna huru stor mängd vatten man om dagen bör dricka, för att en källas verksamma beståndsdelar kunna anses utöfva ett botande inflytande. Han kallar de tal han funnit den balneoterapeutiska ekvivalenter. Enligt honom bör man om dagen förtära t. ex. 1 gr. kolsyradt natron, 3 gr. koksalt, 1,50 gr. svafvelsyradt natron och svafvelsyrad magnesia, 0,15 gr. kolsyrad järnoxidul o. s. v. En liter, d. v. s. 5 glas. om dagen à 200 gr., anser han vara den kvantitet, som behöfs för att åstadkomma en verksam brunnsdrickning. 
Numera fördelar man gärna drickningen till flera tider på dagen. Så drickes på fastande mage 1-3 glas, på förmiddagen 1-2 glas och på eftermiddagen 1-2 glas. Man dricker större kvantiteter af de svagare järnvattnen, Medevi, Ramlösa m. fl., än af de starkare, Porla, Ronneby och Rindö. I Ronneby, som är världens järnstarkaste källa, dricker man 100-200 gr. i taget och ökar denna dos småningom, men ytterst sällan öfverskrider man en liter om dagen. Indikationerna bero på sjukdomens art. En metod, som af magsjuka personer med fördel begagnas, är att dricka en blandning af ett järnvatten med lika delar varmt vichy- eller karlsbader-vatten; af en sådan blandning förtäras 3-4 glas om dagen. Af sådana vatten som Ronneby arsenikvatten, Levico, Roncegno och Rindö arsenikvatten förordnas vanligen 15-20 gr. i ett halft glas vatten, strax före eller efter måltiden. Vi dricka i Sverige ej mycket naturliga vatten. Vi förfoga hos oss öfver utmärkta konstgjorda vatten, fabricerade sedan ett 20-tal år af "Apotekarnes mineralvattens aktiebolag" m. fl. Man bör taga till regel att förtära det konstgjorda vattnet af samma temperatur som temperaturen i den naturliga källan och om möjligt i samma kvantiteter som där, ty man kan t. ex. ej begära att af 2 glas konstgjordt marienbader om dagen erhålla samma verkningar som af 5 eller 6 glas vid källan. 
Där koksaltvatten kan vara indiceradt, kan det godt ersättas af det kolsyrade hafsvatten, som vid flera hafskurorter serveras. Af de konstgjorda vattnen drickas mest Karlsbader, Vichy, Emser, Marienbader, Kissingen, Wildungen, Contrexéville, Kreuznach m. fl. Brunnsdrickning bör ej begagnas utan samråd med läkare. Brunnsdrickning i hemmet kan sällan hafva samma verkan som drickning vid en brunnsort, ty här ingripa en hel del andra 
faktorer, såsom klimatväxling, hvila från hvardagsarbetet, mera vistelse i det fria och ändrade sociala förhållanden, hvilka alla tillsammans verka gynnsamt till ett kroniskt lidandes häfvande. 
<sup>Ln.</sup> 
<b>Brunnskrasse</b>, <i>trädg</i>. Se Nasturtium. 
<b>Brunnsort</b>. Se Badort, Brunnsdrickning och Hälsobrunn. 
<b>Brunnsviken</b>, en liten insjö, strax n. om Stockholm, mellan Stallmästargården i s. och Ulriksdals allé i n., med (numera kanaliseradt) utlopp i Lilla Värtan, vid Ålkistan. Kring dess stränder ligga lustslottet Haga, Bergielund samt de bekanta platserna Albano, Kräftriket m. fl. 
<b>Brunnthal</b>, by i Oberbajern, 2 km. n. om München. Det är bekant genom den där befintliga steinbacherska "naturläkeanstalten". 
<b>Bruno</b>, ärkebiskop af Köln, en af sin tids ypperste och inflytelserikaste män, var konung Henrik I:s yngste son och broder till kejsar Otto I. Han föddes 925 och fick vid katedralskolan i Utrecht en i allo utmärkt uppfostran. Ar 939 kallades han till hofvet, fungerade från 940 såsom kansler, blef 951 ärkekapellan, utnämndes 953 till ärkebiskop af Köln och öfvertog s. å. förvaltningen af Lothringen. Han afled 965 i Reims, på återvägen från en beskickning till Frankrike. B:s verksamhet faller i främsta rummet på det politiska området; han är en af de ypperste representanterna för den förening mellan kronan och episkopatet, som var en hörnsten i Otto I:s politik. Han understödde kraftigt sin broders sträfvanden att skapa ett starkt, centraliseradt kungadöme och ingrep äfven på ett afgörande sätt i Frankrikes förhållanden. Han lade därjämte i dagen ett outtröttligt nit för undervisningens och bildningens främjande i hela det tyska riket, liksom kyrkor och kloster i honom egde den varmaste vän och beskyddare. Litt.: Pieler, "Bruno I, erzbischof von Köln" (1851), och Hauck, "Kirchengeschichte Deutschlands" III, 40 ff. 
<sup>J. H. B.</sup> (<sup>T. H-r.</sup>) 
<b>Bruno</b>, äfven kallad Bonifatius, preussarnas apostel, f. 970 i Querfurt, tillhörde en med det kejserliga huset besläktad ätt, ur hvilken kejsar Lothar III sedermera framgick. Af föräldrarna tidigt bestämd för det andliga ståndet, erhöll han sin uppfostran vid domskolan i Magdeburg och blef tidigt kanik därstädes. Han åtföljde Otto III på hans Romfärd, gick där på uppmaning af Adalbert af Prag i kloster och slöt sig till den helige Romuald och dennes sträfvanden för klosterväsendets reformation. Ännu mycket ung, ställdes han af påfven Silvester II i spetsen för den polska missionen och utnämndes till ärkebiskop. Af kampen mellan Henrik II och Boleslav af Polen förhindrad att anträda sin missionsresa, begaf han sig först till konung Stefan af Ungern, därefter till furst Vladimir i Kijev samt verkade en tid bland de vilde petjenegerna. Han återvände därpå till Polen, där han skall hafva författat <i>Vita quinque fratrum Poloniæ</i>, och anträdde därpå sent omsider sin missionsfärd till Preussen, där han redan 1009 led martyrdöden. Sedermera blef han upptagen bland helgonens antal (åminnelsedag 15 okt.). Utom det nyssnämnda verket författade B. <i>Vita Adalberti episcopi pragensis</i> (tryckt i "Fontes rerum bohemicarum" I). Litt.: Voigt, "Gesch. Preussens" I, 281 ff., Giesebrecht, "Gesch. d. deutschen  
page_number=196, index= - Brunkol ... 
kaiserzeit", II, 192 ff., och Hauck, "Kirchengeschichte Deutschlands" III. 
<sup>J. H. B.</sup> (<sup>T. H-r.</sup>) 
<b>Bruno</b>, påfven Leo IX:s ursprungliga namn.  
<table class="il"><tr><td style="text-align: center;"><a href="javascript:ShowPopUp(1)"><img src="/img/broken.png" alt="illustration placeholder" title="illustration placeholder"></a></td></tr><tr><td>Den hel. Bruno. Staty af Houdon, i S. Maria degli angelo i Rom</tr></table> <b>Bruno</b>, kartusian-ordens stiftare, f. i Köln före midten af 1000-talet, blef först kanik i Köln, därefter föreståndare för domkyrkoskolan i Reims samt slutligen kansler i ärkestiftet Reims. Själf ytterst sträng till sitt lefnadssätt, kunde han ej fördraga den sedliga slapphet, som mötte honom öfverallt. Han drog sig därför 1084, jämte några likasinnade, undan i ensamheten och grundade ett kloster i den vilda klippdalen Chartreuse (<i>Cartusia</i>), i närheten af Grenoble, i sydöstra Frankrike. Sålunda blef han upphof till den s. k. kartusian-orden (se d. o.), som på sin tid var den strängaste af alla  munkordnar. På kallelse af sin forne lärjunge påven Urban II begaf sig B. mot slutet af sin lefnad till Italien. Han grundade - sannolikt 1091 - ett kartusian-kloster vid La Torre i Kalabrien, där han vistades till sin död, 1101. Han kanoniserades 1514. Hans åminnelsedag är 6 okt. Litt.: Löbbel, "Der stifter des karthäuser-ordens, d. hl. Bruno aus Köln" (1899). 
<sup>J. H. B.</sup> (<sup>T. H-r.</sup>) 
<b>Bruno</b>, italiensk teolog, f. nära Asti i Lombardiet, blef kanik i Siena, kom därpå till Rom, där han trädde i förbindelse med Gregorius VII, och utnämndes till biskop af Segni. Utan att uppgifva sin biskopsstol inträdde han i klostret Monte Cassino, till hvars abbot han 1107 valdes, men måste 1111 återvända till sin biskopsstol. B. afled 1123 och blef 1181 kanoniserad (åminnelsedag 18 juli). Bland hans efterlämnade skrifter, hufvudsakligen af homiletiskt och dogmatiskt innehåll, finnes en skrift <i>Libellus de symoniacis</i>, författad före 1109, som varit af betydelse under striden mellan påfve- och kejsardöme. Litt.: Mirbt, "Die publicistik im zeitalter Gregors VII" (1894). 
<sup>T. H-r.</sup> 
<b>Bruno</b>, Giordano (eg. Filippo), den störste italienske renässansfilosofen, f. 1548 i Nola i Syd-Italien, ingick vid 15 års ålder i ett dominikankloster i Neapel, men då han där misstänktes för kätteri, flydde han och aflade sin munkdräkt 1576. Sedan förde han ett kringirrande lif i norra Italien, drog därpå öfver Alperna och kom 1579 till Genève. Där tyckes han hafva öfvergått till kalvinismen, men blef äfven där betraktad såsom kättare och exkommunicerad. Den ofördragsamhet, som han därvid mötte, torde hafva lagt grunden till den nedsättande mening, som han sedan hyste om den reformerta protestantismen. Han begaf sig nu till Toulouse, vid hvars universitet han med stort bifall föreläste astronomi och den aristoteliska filosofien. Under två år verkade han såsom professor där, men då hugenottstriderna drefvo honom därifrån, begaf han sig 1581 till Paris och uppträdde äfven 
där med stort bifall såsom universitetslärare och väckte sådant uppseende med sina föreläsningar om minneskonsten och den s. k. lulliska konsten (se Lullus), att han kallades till konung Henrik III för att redogöra för sina idéer. Redan i Toulouse hade han gjort försök till försoning med den katolska kyrkan, och detta fortsatte han i Paris. Men då villkoret härför från kyrkans sida var, att han skulle återvända till sitt kloster, och han ej ville gå in därpå, strandade dessa försök, som emellertid visa, att B. ansåg sina filosofiska åsikter förenliga med en friare uppfattning af den kristna tron. Med den franske konungens anbefallning begaf han sig 1580 till London och vistades i det franska sändebudets hus. Sin tid där använde han till att på italienska utgifva flera skrifter, med hvilka han först nu uppträdde såsom en lifsåskådningens reformator. Med bombastiskt själfberöm anmälde han hos vice-kansleren för universitetet i Oxford sin önskan att vid detta lärdomssäte hålla föreläsningar. Så föreläste han där öfver psykologiska och astronomiska ämnen och kämpade på en offentlig disputation med den gamla skolastikens försvarare. Efter två års vistelse i England begaf han sig tillbaka till Paris, där han i den latinska inbjudningen till en akademisk disputation klart framlade grundtankarna i den nya världsåsikt, som han ställde i motsats mot medeltidens aristotelism. Troligen af de politiska oroligheterna drifven från Paris, drog han sedan omkring till de förnämsta tyska universiteten. I Marburg vägrades honom att föreläsa, sannolikt i följd af hans katolicism; däremot öppnade universitetet i Wittenberg sina portar för honom. När han efter två år höll sitt afskedstal där, prisade han däri den tyska vetenskapen och särskildt den mot påfvemakten kämpande Luther, en ny Herakles, som stred mot Kerberos. Efter korta uppehåll i Prag och Helmstädt vistades han ett år i Frankfurt för att där trycka en del latinska skrifter. Sannolikt blef han emellertid därifrån utvisad, och han var då nog lättrogen att låta locka sig tillbaka till Italien, dit hans fosterlandskärlek drog honom. Det var en ung veneziansk adelsman, Giovanni Mocenigo, som lärt känna hans skrifter och inbjöd honom, för att af honom få muntlig undervisning. Efter en kort vistelse i Zürich, drog B. därför på hösten 1591 åter öfver Alperna, kom till Venezia, undervisade Mocenigo och bodde slutligen i dennes hus. Mocenigo tyckes dock hafva känt sig besviken på de hemliga kunskaper, i hvilka han af B. fordrade att blifva invigd. Tillika torde han hafva fått samvetsskrupler öfver att i sitt hus hysa kättaren. Efter sin biktfaders råd anmälde han därför B. för inkvisitionen och höll honom inspärrad i sitt hus, tills B. intogs i inkvisitionens fängelse våren 1592. Vid förhöret förklarade B., att han alltid i sitt inre fasthållit kyrkans tro, ehuru han såsom förlupen munk ej kunnat deltaga i kyrkans gudstjänster, och han var ock villig att återtaga de läror i sin filosofi, hvilka kyrkan ogillade, liksom att underkasta sig den botgöring, som kunde åläggas honom för att åter blifva upptagen i kyrkans sköte. Tydligen hoppades han ännu på möjligheten af en försoning, då han betraktade sin filosofi såsom öfverensstämmande med kyrkans dogmer, om dessa tolkades såsom blott antydande symboler. Men nu kräfde den romerska inkvisitionen kättarens utlämnande, och efter någon 
page_number=197, index= - Brunockra ... 
tvekan bifölls detta af den venezianska regeringen. Under sex år satt därefter B. i inkvisitionens fängelse i Rom. Orsakerna härtill känner man icke, då denna rättegångs akter äro blott ofullständigt kända. Under den långa fängelsetiden hårdnade emellertid B:s sinne. Han insåg nu, att det gällde det vetenskapliga tänkandets frihet. Och ehuru de främste kyrkolärare sökte öfvertyga eller öfvertala honom, stod han fast mot hvarje försök att få honom att återkalla sina kätterier. Med döden för ögonen fasthöll han sin öfvertygelse om sin filosofis öfverensstämmelse med den sanna kristendomen, och när 9 febr. 1600 dödsdomen förkunnades öfver honom under den vanliga formen, med öfverlemnande till den världsliga makten, svarade han med de stolta orden: "I, som nu dömen mig, känna större rädsla, än jag, som dömes". 17 febr. 1600 led han modigt martyrdöden på kättarbålet å Campo dei fiori.  
<table class="ic"><tr><td style="text-align: center;"><a href="javascript:ShowPopUp(1)"><img src="/img/broken.png" alt="illustration placeholder" title="illustration placeholder"></a></td></tr><tr><td>Giordano Brunos af Ferrari modellerade staty.</tr></table> 
Men på det ställe, där bålet stått, restes 1889 hans af Ettore Ferrari modellerade bildstod under lifligt deltagande från hela den bildade världen. - B. var en sydländskt passionerad natur med en stark sinnlighet och en obändig fantasi, som hindrade ett lugnt, metodiskt tänkande. Men han drefs af en halft religiös längtan efter sanning och skönhet, och han egde en verkligt poetisk kraft i sin anande naturåskådning. - Sedan han i början intagit en ståndpunkt, som erinrar om neoplatonismen, greps 
han af storheten i den nya världsbild, som Copernicus' upptäckt öppnade för hans blickar. För hans fantasi utbreder sig världsalltets oändlighet. Vårt solsystem är däri blott ett bland otaliga andra, som bildas och förgås, och vårt lilla jordklot är blott som en atom i alltet. En enda gudomlig kraft genomgår universum och ordnar det harmoniskt. Teologen söker gudomen utom och öfver naturen, den sanne filosofen i den. Gud är den högsta "orsaken, principen och det ena", som dock vårt förstånd ej förmår att fullt fatta; härvid upptager B. Nicolaus Cusanus' lära om "den lärda okunnigheten". Ytterst består verkligheten af enkla delar, som han kallar "minima" eller "monader" och anser vara på en gång andliga och kroppsliga. Materien är därför icke något motsatt formen eller kraften, utan ett lefvande, gudomligt väsen, tingens upphof och moder, ja ett med själfva naturen. Ytterst finnes blott en enda världssubstans, och i denna äro världssjälen och materien identiska. Af denna enhet är hvarje monad en afspegling, och i dess väsen ligger en sträfvan tillbaka till den gudomliga enheten. Denna sträfvan är religionen. Men insikten om huru långt man faktiskt är från denna enhet innebär ett lidande, som är större, ju klarare insikten är. Gentemot den faktiska verklighetens olösta motsatser behöfver man då den "heroiska affekten", som icke afskräckes från sträfvandet efter ett högt mål, därför att denna sträfvan är förbunden med en smärta. Fjäriln lockas af ljuset och vet icke att det är döden; den heroiska människan vet det, men söker ändock ljuset. Hon vet dock, att hon därigenom närmar sig den eviga urkällan för det sanna, sköna och goda, och så har för henne själfva döden förlorat sin skräck. - De i filosofiskt hänseende betydelsefullaste af B:s italienska skrifter äro: <i>De la causa, principio ed uno</i> (1584) och <i>De l'infinito, universo e mondi</i> (s. å.); bland hans latinska skrifter må nämnas <i>De triplici minimo</i> (1591) och <i>De monade, numera et figura</i> (s. å.). B. skref äfven en del sonetter, satiriska skrifter och en ganska lasciv komedi på italienska. En ny upplaga af hans italienska skrifter har utgifvits af P. de Lagarde (2 bd, 1888-89), en upplaga af hans latinska af Fiorentino (4 bd, 1880-89). Den förnämsta monografien öfver B. är Felice Toccos "Le opere latine di B. esposte e confrontate con le italiane" (1889). En liten folkskrift om B. är utgifven af J. Bergman (Verdandis Småskrifter, 18). 
<sup>S-e.</sup> 
<b>Brunockra</b>, rättare Brun järnockra (ty. <i>brauneisenstein</i>), <i>miner.</i>, kallas ett af järnoxidhydrat bestående gulbrunt till svartbrunt, icke kristalliseradt mineral med trådig, tät eller jordartad, ockrig textur. Vanligen är det förorenadt af manganoxid, kiselsyra och något lerämne. Det är att anse såsom en omvandlingsprodukt, uppkommen genom sönderdelning af järnspat, svafvelkis eller magnetkis, och det förekommer ganska allmänt, antingen gångformigt eller såsom lager och körtlar, i såväl kristalliniska som rent sedimentära bergarter af olika ålder. I utlandet, där det mångenstädes finnes ganska rik tillgång på brun järnockra, begagnas detta mineral såsom järnmalm; i Sverige har det i större kvantitet träffats endast inom Offerdals socken i Jämtland. Den jordartade, affärgande, bruna järnockran nyttjas, under namn af brunockra, till målarfärg. 
<sup>E. E.</sup>* 
<b>Bruno Saxonicus</b>, munk, historieskrifvare, var 
page_number=198, index= - Brunockra ... 
samtida med kartusianordens stiftare Bruno och tillbragte större delen af sitt lif som kanik dels i Magdeburg, dels i Merseburg. Han är förnämligast känd genom sitt arbete <i>De bello saxonico</i>, som är en skildring af de sachsiske furstarnas strider (1073-81) med Henrik IV och trots sin ensidigt antikejserliga tendens ett verk af ganska högt värde genom däri meddelade urkunder och aktstycken. Det är utgifvet i "Monumenta Germaniæ historica. Scriptores", V. 
<sup>J. H. B.</sup> (<sup>T. H-r.</sup>) 
<b>Brunou</b> [-nå(v)], Alexander August, finsk senator, f. 1821 i Mohla, blef student 1838 och inskrefs 1846 såsom auskultant i Viborgs hofrätt, där han 1863 blef assessor och 1868 hofrättsråd. Han tog 1869 afsked, var därefter, till 1872, ledamot i föreningsbankens i Finland centralbestyrelse och utnämndes 1872 till senator i justitiedepartementet. Vid Uppsala universitets jubelfest 1877 kreerades han till juris hedersdoktor. Död i Hälsingfors 1887. B. var ledamot af flera af regeringen tillsatta kommittéer och sekreterare i lagutskottet vid 1867 års landtdag. Såsom senator gjorde han sig genom sin skarpa penna och sitt klara hufvud gällande icke blott i rättskipningsangelägenheter, utan äfven i frågor af allmän politisk natur. Han redigerade en mängd från senaten till högsta ort afgifna betänkanden. B. var liberal, med svenska sympatier i språkfrågan. 
<sup>M. G. S.</sup> 
<b>Brunow</b>, Ludwig, tysk skulptör, f. 1843 i Mecklenburg-Schwerin, studerade i Berlin och Italien. Han har utfört två <i>kungastatyer</i> i Zeughaus i Berlin, <i>monument</i> i Schwerin och Rostock, <i>Gustaf Adolfs staty</i> i Lützen (1886), ryttarstaty öfver <i>Vilhelm I</i> i Erfurt m. m. Hans genrefigur <i>Tvätterskan</i> i Viktoriaparken i Berlin är ett populärt konstverk. 
<sup>G-g N.</sup> 
<b>Brun-Rollet</b> [brö-råll<span class="overline">ä], Anton, fransk Afrika-resande, f. 1810 i S:t Jean de Maurienne i Savojen, d. 1858 i Kartum. Under sina handelsresor besökte B. stora delar af södra Sudan och bidrog väsentligt till kännedomen om Nilens öfre lopp och tillflöden samt folken därstädes. Genom B., som var känd i hela Nubien som "köpman Jakob", öppnades dessa på elfenben rika nejder för handeln. B. utgaf <i>Le Nil Blanc et le Soudan</i> (1855). 
<b>Brunrost</b>, <i>bot.</i> Se Sädesrost. 
<b>Bruns</b>, Victor von, tysk kirurg, f. 1812, d. 1883, sedan 1843 kirurgie professor i Tübingen, var berömd för sina struphufvudoperationer och den förste, som utförde sådana inifrån munhålan och med tillhjälp af spegel. B. förvärfvade ock ett aktadt namn såsom skriftställare. 
<b>Bruns</b>, Karl Georg, tysk rättslärd, f. 1816, d. 1880, från 1849 professor vid olika universitet, senast (fr. 1861) i Berlin, författade det utmärkta verket <i>Das recht des besitzes im mittelalter und in der gegenwart</i> (1848), ett värdigt motstycke till Savignys arbete i ämnet, samt <i>Fontes juris romani antiqui</i> (1860; 6:e uppl. 1893), <i>Das wesen der bona fides bei der ersitzung</i> (1872) m. m. Hans "Kleinere schriften" utgåfvos i 2 bd 1882. 
<b>Brunshauser skans</b> (Schwinger skans), en Sverige fordom tillhörig, vid Schwinges utlopp i Elbe belägen skans, som skyddade Stades förbindelse med hafvet. B. inneslöts i april 1656 af de allierade och måste efter ett tappert försvar af öfverste Axel 
Wachtmeister uppgifvas 4 juni eller blott en dag före  Erik Sjöblads ankomst med undsättningseskadern. B.,  som vid fredsslutet 1660 återlämnades till svenskarna,  förföll därefter så hastigt, att Dahlbergh redan 1695  måste yrka på dess iståndsättande i och för Elbeseglatsens behärskande och tullens upptagande. Först 1698 började likväl skansen repareras och förses med öfversvämningsslussar enligt af Dahlbergh uppgjord ritning. Oaktadt k. m:t redan följande år resolverade att, eftersom B. låg för långt upp, en ny "älfskans" skulle byggas där Belum skans (se d. o.) legat, fortsattes förstärkningsarbetena ända till 1712, då B. intogs af danskarna. 
<sup>L. W:son M.</sup> 
<b>Brunskog</b>, socken i Värmlands län, Jösse härad. 26,764 har. 3,899 inv. (1903). B. bildar med Boda och Mangskog ett konsistoriellt pastorat i Karlstads stift, Jösse kontrakt. 
<b>Brunskära</b>, <i>bot.</i>, svenskt namn på växtsläktet Bidens (se d. o.). 
<b>Brunsmand</b>, Johan, norsk (dansk) präst och författare, f. i Trondhjem 1637, d. 1707, blef 1658 student i Uppsala och 1661 i Köpenhamn. 1668-77 var han rektor i Herlufsholm och blef 1679 präst i Vartov i Köpenhamn. B. utvecklade en ganska betydlig litterär verksamhet, men hans skrifter äro för länge sedan glömda, med undantag af <i>Kjöge huskors</i> (1674), som upplefde många upplagor. Nämnda arbete, hvilket utgör en berättelse om huru djäfvulen under ett helt år uppenbarade sig i Kjöge, är ett af de allra viktigaste aktstyckena till vidskepelsens historia i Danmark. 
<sup>Y. N.</sup> 
<table class="ic"><tr><td style="text-align: center;"><a href="javascript:ShowPopUp(1)"><img src="/img/broken.png" alt="illustration placeholder" title="illustration placeholder"></a></td></tr><tr><td> </tr></table> <b>Brunsnultran</b> (<i>Labrus Pallonii</i> Risso), <i>zool.</i>, tillhör afdelningen l. undersläktet <i>Acantholabrus</i> bland bergfiskarna (se d. o.) och utmärker sig genom en svart fläck ofvan vid stjärtfenroten och därigenom att hufvudet ofvantill är beklädt af fjäll o. s. v. Den saknar lysande färgteckning - den är ofvan brun, undertill ljusare gulaktig utan fläckar eller streck - samt synes vara en djupvattensfisk, som allestädes inom sitt utbredningsområde - Atlanten, Medelhafvet, Nordsjön upp till södra Norge - är sällsynt och till sitt lefnadssätt okänd. Vid Skandinaviens kuster har den hittills anträffats endast en enda gång, utanför Flekkefjord i Norge. Längd omkr. 30 cm. 
<sup>R. L.</sup>* 
<b>Brunsot</b>, <i>växtpat.</i> Se Sot. 
<b>Brunspat</b>, <i>miner.</i>, en järn- och manganhaltig afart af bitterspat. Namnet kommer däraf att den vid förvittring blir brun. 
<sup>P. T. C.</sup>* 
<b>Brunsten</b>, Pyrolusit, <i>miner.</i>, kallas i naturen förekommande mangansuperoxid, MnO<sub>2</sub>. 63,3 % mangan och 36,7 % syre. Brunstenen är ett svart eller stålgrått, affärgande mineral med svag metallglans, ogenomskinlig och af 4,6 till 4,9 egentl. vikt. Den förekommer på gångar och i lager stundom kristalliserad i nålar, men vanligen i  
page_number=199, index= - Brunockra ... 
365 
Brunswick-Brushane 
366 
druf- eller njurformiga partier af trådig, kornig eller stänglig textur. Utomlands finnes den tämligen allmänt, t. ex. på Harz, i Sachsen, Böhmen o. s. v.; i Sverige träffas den vid Undenäs (Västergötland), Spexeryd (Rogberga i Jönköpings län) och på ett par ställen i Leksand (Dalarna). Brunstenen har stor teknisk användning, hufvudsakligen till beredning af klorgas (för blekning af pappersmassa samt för beredning af klorkalk) och syrgas, vid glastillverkning för att affärga af järnoxidul färgadt glas (hvartill man dock numera företrädesvis använder arseniksyrlighet), för att färga glas och glasyrer på porslin m. m. Halten af den verksamma beståndsdelen, mangansuperoxid, är mycket växlande i olika slag af brunsten. Man har därför särskilda kemiska förfaringssätt, s. k. brunstensprof, för att hastigt bestämma densamma. Svart brunsten, hausmannit, = Mn<sub>3</sub>O<sub>4</sub>; grå brunsten, manganit, = Mn<sub>2</sub> H<sub>2</sub> O<sub>4</sub>.                              P. T. C.* 
<b>Brunswick</b> [bra'nswik]. 1. Engelskt (och platt-tyskt) namn för Braunschweig. - 2. Stad i nordamerikanska staten Maine, vid floden Androscoggin. 6,806 inv. (1900). Säte för Bowdoin college med medicinsk skola och bibliotek på 79,000 band, grundadt af James Bowdoin 1794. - 3. Stad i nordamerikanska staten Georgia, vid S:t Simon's sound. 9,081 inv. (1900). Trävaruindustri, bomullsexport. Se vidare New Brunswick. 
<b>Brunsvig</b>.   Se Braunschweig. .    
<b>Brunswigia toxicaria</b>, <i>bot</i>.   Se Buphane. 
<b>Brunsyra</b>,  <i>bot</i>.   Se Oxalis. 
<b>Bruntál</b>, tjeckiska namnet på staden Freudenthal (se d. o.). 
<b>Bruntorf</b>, <i>bot</i>.   Se Amblystegium. 
<b>Brunört</b>,  <i>bot</i>.   Se Brunella. 
<b>Brus</b> (Bruslimonad), ett slags läskedryck. Se Limonad. 
<b>Brusa</b>, Emilio, italiensk jurist, f. 1843 nära Como, blef 1871 professor i internationell rätt och rättsfilosofi i Modena, men flyttade 1877 till Amsterdam och 1880 till Turin som professor i straffrätt och straffprocedur. B. har skrifvit bl. a. <i>Saggio di una dottrina generale del reato</i> (1884), <i>Sul nuovo positivismo nella giustizia penale</i> (1887), <i>Prolegomini al diritto penale</i> (1888) samt <i>Staatsrecht des königreichs Italien</i> (1892). 
<b>Brusafors</b>, sulfitfabrik i Häsleby socken, Jönköpings län. Vid B:s vattenfall, tillhörande Mariannelunds egendom, voro före år 1838 uppförda en smedja med räckhammare och en spikhammare för tillverkning af spik och hästskosöm, beslag m. m. Smedjan refs 1869-70, och en tändsticksfabrik anlades i stället; denna drefs dock ej längre än till år 1878, och efter ett par års stillastående blef den omändrad till bobinfabrik. Efter att 5 à' 6 år ha varit i gång inställde bobinfabriken sin verksamhet, och först efter ett par års nytt stillastående, sedan Brusafors aktiebolag blifvit egare af densamma, förändrades den till en sulfitfabrik. Denna inköptes 1894 af Aug. B. Kollén, som betydligt uppdrifvit tillverkningen, så att denna numera uppgår till omkr. 3,000 ton per år. 1903 öfverlät Kollén fabriken till aktiebolaget Brusafors-Hällefors, hvilket äfven blifvit egare af Hällefors pappersbruk i Lönnberga socken af Kalmar län.                        K. K. Å. 
<b>Brusasorci</b> [-så'rtji], italiensk målare. Se Riccio 2. 
<b>Bruscamente</b>, it., <i>mus</i>., häftigt, trotsigt. 
<b>Brusell</b>, Johan Gottlob, dekorationsmålare, f. 1756 i Stockholm, anställdes 1781 som dekorationsmålare vid k. teatern, vistades 1783-84 på studieresor i Frankrike och Italien, blef 1787 förste dekorationsmålare och kvarstod såsom sådan till omkr. 1808. Han arbetade tillsammans med Desprez, som anlände till Stockholm 1784, och var efter 1791 den ende, som utförde denne mästares skisser. B. hade titel af kungl. hofmålare och blef 1816 "kammarförvaltare" eller s. k. "garde des tableaux" vid k. museet. Död i Stockholm 1829. 
<b>Brusewitz</b>. 1. Gustaf Henrik B., målare, fornforskare, f. 3 okt. 1S12 i Göteborg. I Stockholm studerade han 1829-36 vid konstakademien och för gravören Forssell. 1839 blef han elev vid franska konstakademien i Rom, men nödgades för medellöshet återvända redan året därpå. 1842-45 arbetade han i Paris på Cogniets ateljé. Han utförde sedan många historiemålningar (flera af dem finnas i Göteborgs museum):<i> Göteborgs anläggning, Venderna i Kungahäll, Linné och hans lärjungar, Fiskarens hemkomst, Bonden, som skall till tinget</i> samt några altartaflor. Hans förnämsta sysselsättning var likväl arkeologiska och historiska studier rörande Bohus län, särskildt det gamla Konungahälla (Kungälf), i sammanhang hvarmed han afritade provinsens fornminnen. Göteborgs museum, vid hvilket han 1865-91 var intendent för den historiska afdelningen, eger en mängd af honom gjorda teckningar af fornsaker, ett <i>Minnesblad från Svenska fornminnesföreningens utställning i Göteborg 1875</i> (64 fig. i stor fol., med handskrifven text) m. m. Från trycket utgaf B. <i>Elfsyssel. Historiska minnen, samlade ur såväl äldre som nyare verk och urkunder</i> (med 12 pl., 1860-64) och <i>Historiska anteckningar rörande säteriet Jonsered</i> (1876). Död i Göteborg 16 juni 1899. 
2. Erik Cornelius B., den föregåendes kusins son, sjömilitär, f. 1 dec. 1844, antogs 1861 till kadett å Karlberg, utnämndes 1867 till underlöjtnant vid flottan och deltog bl. a. i fregatten Vanadis' expedition till Brasilien och Västindien 1867-68 och kanonbåten Ingegerds till Grönland och Newfoundland 1872 samt, efter att 1875 hafva befordrats till löjtnant, i korvetten Balders expedition till Västindien 1875-76. Såsom sekond på Vega blef han en af den 1878-80 lyckligt fullbordade nordostpassagens män. Han befordrades 1883 till kapten och var 1890-92 äldste instruktionsofficer i exercisskolan i Karlskrona samt utnämndes 1892 till kommendörkapten af 2:a och 1896 till kommendörkapten af l:a graden. Afsked med pension 1902. 
<b>Brush</b> [bra'j], Charles Francis, nordamerikansk uppfinnare, f. 1849 i Euclid (Ohio), förvärfvade 1869 filosofisk grad vid Michigan-universitetet och egnade sig efter hand åt praktisk kemi, järnaffärer samt, från 1875, åt uppfinningar på den elektriska belysningens område. Hans dynamo-elektriska maskin har fått stor användning i Amerika. För öfrigt har han uttagit mer än 50 patent, hvilka egas af Brush electric company i Cleveland (Ohio) och Anglo-american Brush electric light corporation i London. B. erhöll 1899 Rumford-medaljen. 
<b>Brushane</b>, <i>Machetes pugnax, zool</i>., en art af ett 
page_number=200, index= - Brunockra ... 
eget släkte inom familjen <i>Totanidæ</i> (snäppor), med  fötter som en mellansnäppa (<i>Totanus</i>), men i afseende  på näbbet liknande en småsnäppart (<i>Tringa</i>), hvars  näbb dock är lägre (mindre hoptryckt) vid roten.  Från våren till slutet af sommaren träffas denna  fågel ganska allmänt i hela vårt land, där den uppehåller sig i kärr och på fuktiga ängar.  <table class="ic"><tr><td style="text-align: center;"><a href="javascript:ShowPopUp(1)"><img src="/img/broken.png" alt="illustration placeholder" title="illustration placeholder"></a></td></tr><tr><td> </tr></table> Sitt namn har den fått med anledning af hannarnas strider - eller kanske snarare  lekar - under fortplantningstiden. Hannarna få då en krans af långa, styfva, i spetsen  bakåtböjda fjädrar kring  framhalsen och nacken; ansiktets sidor öfverdragas af vårtor  - ett tecken till vaknande könsdrift, men på samma  gång ett skydd mot stötar från motståndares näbb.  Den mjuka byggnaden i dessa är dock ej egnad  att göra mycken skada. Brushanarnas stridsplatser  äro ständigt desamma: små fuktiga kullar med  kortvuxen gräsmatta, där det nedtrampade gräset och  lösryckta fjädrar vittna om kampen. Hela denna  strid synes snarast vara jämförlig med morkullans  sträckning, som väl också står i samband med  fortplantningsdriften, men som till god del är en ren  yttring af den högre liflighet, som vid denna tid  anfäktar dessa fåglar. Om honorna kifvas de knappast,  ty om dem vårda de sig icke länge eller mycket,  och två eller flera hannar kunna i frid följa en hona  på den plats, där hon reder sitt bo. Först vid  återkomsten till stridsplatsen börjar hannarnas tummel  ånyo och fortgår, till dess trötthet eller en  förbiflygande hona eller matlusten skiljer dem åt. I frid  med hvarandra söka de sin föda, som utgöres af små  insekter och maskar, någon gång äfven af sädesfrön.  Egendomlig är också den brokiga olikhet, som utmärker  hannarnas dräkt vid denna tid. Mest växlar  halskragen i sin glänsande färg, från blåsvart till röd  eller gul eller hvit, ren eller fläckig eller bandad  af vågiga tvärstreck. I de flesta fall växlar ryggens  färg (blir mörkare eller ljusare) i öfverensstämmelse  med halskragens. Beständigare äro färgerna på  bröstet och buken: det förra är svart med hvita  fläckar, den senare liksom undergumpen renare hvit.  I slutet af juni, då honorna lagt sina ägg, upphör  hannarnas stridslust, och deras högtidsdräkt faller  bort. Deras färgdräkt närmar sig då honornas, som  på ryggsidan är spräcklig af svarta fjädrar, med  rödbruna och ljusgråa kanter - denna sistnämnda  färg i största utsträckning på de mindre  täckfjädrarna -, på buksidan däremot i det närmaste  öfverensstämmer med hannarnas dräkt, blott att det  svarta på bröstet är glesare. För öfrigt skiljas  honorna från hannarna därigenom att de äro mindre.  Den fullvuxna honans kroppslängd varierar omkr.  250 mm., den fullvuxne hannens omkr. 300 mm.  Den hoplagda vingens längd varierar på honan omkr.  160 mm., på hannen omkr. 180 mm. Ungarna  likna närmast honan, men hafva en starkare rostfärg  utbredd öfver hals och bröst. - Brushanen har en  stor geografisk utbredning. Öfver hela den gamla  världen stryker den omkring, ända ned till det  sydligaste Afrika, där den visar sig vid regntidens  början, men försvinner, innan hannens halskrage  vuxit fram. Sina häckplatser har den här i norden,  ända upp i de norra lappmarkerna, och hannen - som  bortflyttar sist, men återvänder först - har  redan vid sin ankomst till Skåne, i början af april,  sin halskrage färdig. I maj eller juni - senare i  de norra än i de södra trakterna - lägger honan  sina 3-4 jämförelsevis stora, omkr. 40 mm.  långa, olivbruna eller gröna, med rödbrunt eller svart  fläckiga, päronformiga ägg i en liten håla på någon  tufva, ej långt från vatten. Ensam rufvar hon dem,  och ensam vårdar hon ungarna, som strax efter  kläckningen äro färdiga att följa henne ut för att  söka föda, medan hannarna stryka omkring för sig  själfva. Under hösten är brushanen en förträfflig stek,  under lektiden är den torr och seg.        F. A. S.  (L-e.)  
<b>Brusianer</b>, en religiös sekt.  Se Peter af Bruys. 
<b>Brusius</b>, fransk präst.  Se Peter af Bruys.  
<b>Brusk</b>, <i>bergsv.</i>, den i lyftarmringen på  vattenhjulhammare fastsatta del, hvarmed hammarskaftet  och hammaren lyftas. På vanliga stångjärnshammare  äro bruskarna af trä (vanligen björk), på stjärthammare  och mumblingshammare däremot af smidt järn.  - Bruskring l. lyftarmring, den grofva  ring, som vid vattenhjul fastkilas på hjulstocken och  tjänar till fäste för de armar, som lyfta hammaren.  Vid vanliga stångjärnshammare är den försedd med  dylika utstående armar (oftast fyra), på hvilka  bruskarna fastsättas. Vid stjärthammare och  mumblingshammare är bruskringen i periferien försedd  med flera eller färre hål, i hvilka bruskarna  fastkilas.       C. A. D.*  
<b>Bruskring</b>, <i>bergsv.</i>  Se Brusk.  
<b>Brusquement</b> [bryskm&amp;#257;'], fr., tvärt, häftigt, groft.  
<b>Brussa</b> (turk. <i>Bursa</i>). 1. Sandjak i turkiska  vilajetet Khodavendikiar i Mindre Asien. 10,800 kvkm.  med omkr. 382,000 inv., 35 på 1 kvkm., däraf  261,000 muhammedaner, 116,000 kristna och 5,000  judar. - 2. Hufvudstad i turkiska vilajetet  Khodavendikiar, ungefär 20 km. från Marmarasjön. Omkr.  90,000 inv., hvaraf två tredjedelar äro turkar, omkr.  7,000 greker, 8,000 armenier och 3,000 judar. B.  ligger särdeles vackert mellan vinkullar, mullbärs- och  cypresslundar vid nordliga sluttningen af det  2,530 m. höga bityniska Olympos (nu kalladt Kesjisj  dag, "munkberget"). B. består egentligen af tre  delar: det gamla fasta slottet och den gamla staden,  som omgifves af vallar och (nu till en del förstörda)  murar och ligger högt på sluttningen af berget, den  egentliga staden nedanför samt förstaden  Murad-Mahalessi. Gatorna äro breda, men oregelbundna,  och husen, som i allmänhet äro små och målade i  flera färger, skiljas af trädgrupper och trädgårdar.  Med undantag af moskéerna, grafmonumenten,  karavanserajerna och några bad finnas få framstående  byggnader. B. skall förr hafva haft omkr. 400  moskéer, nu återstå omkr. 175 utom de mindre  bönehusen (dsjami), och många af dessa ledo betydligt  af de jordskalf, som i flera månader 1855 skakade  staden. De förnämsta moskéerna äro Jechil Imaret  (den gröna moskén) l. Muhammed I:s moské, med en  präktig portal af röd marmor och smyckad med  dyrbara emaljplåtar (i en af förgårdarna står Muhammed  I:s åttkantiga grafvård af marmor, lik ett litet  palats för sig) och moskén Ulu Dsjami, uppförd af  Murad I, Bajasid och Muhammed I och prydd med  
